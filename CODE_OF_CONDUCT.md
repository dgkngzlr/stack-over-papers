# code of conduct (davranış kuralları)

bu belge, **stack over papers** topluluğundaki tüm etkileşimler için geçerlidir: x/twitter topluluğu, github (issue/PR), çevrimiçi oturumlar (paper okumaları, sunumlar, paneller) ve fiziksel etkinlikler.

## yardıma mı ihtiyacın var?

topluluğumuz içinde kötü bir olaya maruz kaldıysanız, ya da şahit olduğunuz bir olay varsa, lütfen bizimle iletişime geçin:

- **Fatih Güzel** [hello@fatihguzel.dev](mailto:hello@fatihguzel.dev)
  - twitter: [@fatihguzeldev](https://x.com/fatihguzeldev)
  - github: [@fatihguzeldev](https://github.com/fatihguzeldev)
  - linkedin: [fatih-guzel](https://www.linkedin.com/in/fatih-guzel/)

## amaç ve kapsam

- amacımız, farklı arka planlardan gelen insanların teknik içerikler üzerinden güvenli, saygılı ve verimli biçimde öğrenmesini ve tartışmasını sağlamaktır.
- bu kurallar, katılımcı, konuşmacı, moderatör, organizatör ve sponsor dahil herkes için geçerlidir.

## beklenen davranış

- saygı: insanlara ve emeklerine saygılı olun; farklı görüşler karşısında nazik kalın.
- içerik odaklılık: kişilere değil fikirlere odaklanın; kanıt, deney ve kaynaklarla konuşun.
- kapsayıcılık: yeni başlayanları, farklı aksan/dilleri ve farklı alanlardan gelen katılımcıları destekleyin.
- yapıcı geri bildirim: eleştirileri somut, uygulanabilir ve nazik şekilde ifade edin.
- zaman ve alan paylaşımı: etkinliklerde süreye uyun; soru-cevapta başkalarına da söz verin.
- gizlilik ve onam: özel olarak paylaşılan bilgileri izinsiz paylaşmayın; kayıt/ekran görüntüsü almadan önce onay alın.

## uygun olmayan davranış

- taciz, ayrımcılık, nefret söylemi; kişisel saldırı, aşağılama, alay
- istenmeyen özel mesajlar, ısrarcı yaklaşım; doxxing veya özel bilgileri ifşa
- konuşmacı/katılımcı sözünü kesme, mikrofon kapma, trolling, konu dışına çekme
- uygunsuz görseller/bağlantılar; NSFW/paylaşım politikalarına aykırı içerik
- spam, reklam ve self‑promo (etkinlik kuralları dışında ısrarcı tanıtım)

## etkinlik ve tartışma kuralları

- moderasyon: her oturumun bir moderatörü vardır; akış ve süre kararları moderatöre aittir.
- soru‑cevap: kısa ve konuya odaklı sorun; “yorum/değerlendirme” yapmak istiyorsanız kısaca ve saygılı biçimde yapın.
- kaynak gösterme: sunumlarda ve mesajlarda atıf verin; DOI/arXiv/bağlantı ekleyin.
- kayıt/paylaşım: etkinlik kaydı veya paylaşımları ancak duyuruda belirtildiyse ya da açık onam alındıysa yapılır.
- fiziksel etkinlik güvenliği: mekân kurallarına ve yerel yasalara uyun; acil durumda organizatöre/tesise başvurun.

## içerik ve atıf ilkeleri

- bilimsel dürüstlük: alıntıları doğru aktarın; çarpıtmayın; şüphedeyseniz kaynağa başvurun.
- lisanslara saygı: repo CC BY‑SA 4.0’dır; üçüncü taraf içerikler (makale, görsel, şekil) kendi lisanslarına tabidir. tam metin kopyalamayın; kısa alıntılarda atıf verin; görselleri lisansına uygun kullanın.
- şeffaflık: çıkar çatışması (kurum/sponsor/ürün) varsa belirtin.

## raporlama kanalları

olayları mümkün olan en erken zamanda bildirin. iyi niyetli hatalar da raporlanabilir.

- x/twitter topluluğu yöneticileri: topluluk sayfasındaki admin/moderator’lara DM atabilirsiniz.
- github: bu repoda "CoC" etiketiyle bir issue açabilir veya repo sahiplerine doğrudan ulaşabilirsiniz (gizliliğe dikkat edin; kamuya açık detay paylaşmayın).
- etkinlikte: moderatöre veya organizatöre doğrudan iletin; fiziksel mekânda güvenlik birimine haber verin.

raporunuzda mümkünse zaman/yer, ilgili kişiler, ne olduğu, varsa kanıtlar (mesaj/görüntü) ve istediğiniz desteği belirtin. tüm raporlar gizlilikle ele alınır ve yalnızca gerekli kişilerle paylaşılır.

## yaptırımlar ve uygulanması

organizasyon ekibi/moderatörler aşağıdaki adımları izleyebilir:

1) değerlendirme: bilgileri toplayıp olayın ciddiyetini ve riskini değerlendirir.
2) aksiyon: bağlama göre uyarı, içerik düzenleme/silme, geçici sessize alma, etkinlikten çıkarma, topluluktan uzaklaştırma, kalıcı yasak, gerekli hallerde yerel makam/kurum ile iletişime geçme.
3) bilgilendirme: ilgili taraflara sonucu mümkün olduğunca şeffaf fakat gizliliğe saygılı biçimde bildirir.
4) itiraz: makul süre içinde yazılı itiraz kabul edilebilir; nihai karar organizasyon ekibine aittir.

tekrar eden veya ağır ihlaller doğrudan daha ağır yaptırımlara yol açabilir.

## kapsam güncellemeleri

bu belge gerektiğinde güncellenebilir. öneriler için PR açabilir veya topluluk yöneticilerine ulaşabilirsiniz.

## teşekkür

bu belge, açık kaynak topluluklarının iyi uygulamalarından ve çeşitli CoC metinlerinden (ör. contributor covenant) esinlenmiştir; topluluğumuza ve katkıda bulunanlara teşekkür ederiz.
